---
layout: post
title: "AlumniStudent Weekend 2018"
date: 2018-10-21 19:10:00 +0300
language: fin
author: Viestintämestari
categories: Tapahtumat
---
Tervetuloa vuoden kohokohtaan eli AlumniStudent Weekend –seminaariin oppimaan uutta ja ihmeellistä. 3D-tulostetut ihmisen varaosat, nanosatelliitit uutena liiketoiminta-alueena, sähkölentokone ja vinkit toimia hyvänä johtajana nyt ja tulevaisuudessa.

Aalto-yliopiston rehtori Ilkka Niemelä peräänkuulutti taannoin elinikäistä oppimista ja tämä seminaari vastaa huutoon. Ja tämä kaikki ilmaiseksi (paitsi lounas).

Tutustu ohjelmaan, tule mukaan ja ilmoittaudu. Ilmoittautuneita on nyt yli 200 henkilöä. Heidän nimiään voit tutkailla ilmoittautumissivulla osoitteessa <http://asw.fi>

AlumniStudent Weekend 2018 -seminaari järjestetään Aalto-yliopiston sähkötekniikan korkeakoululla 27.10. kello 9.15 alkaen (ilmoittautuminen klo 9.15 – 10), Maarintie 8, Otaniemi.

Seminaari alkaa yhteisellä osuudella, jonka aloittaa Aalto-yliopiston rehtori Ilkka Niemelä kertomalla Aalto-yliopiston uusimmista hankkeista. Sen jälkeen paljastetaan, kuka on Vuoden 2018 Sähköalumni.

Kuulemme myös kaksi key note –puheenvuoroa, puhujina Matti Alahuhta (Jatkuvan muutoksen johtaminen) ja toimitusjohtaja Jukka Leskelä (Energiamurros yritysten ja asiakkaan kannalta), Energiateollisuus ry.

Lyhyen tauon jälkeen seuraa neljä rinnakkaista luentosarjaa, jotka kertovat aiheista: 

* Kehittyvä terveysteknologia (mm. 3D-tulostus – Digitaaliset varaosat),
* Uusi Horisontti 2018: Suomi avaruudessa (mm. opiskelijasatelliitit osana Suomen avaruushanketta),
* Elektromobiliteetti - maalla, maan alla ja ilmassa (mm. sähköllä lentoon) ja
* Tulevaisuuden johtaja (mm. johtajuusguru Erkki Rämön esitys ja paneelikeskustelu).

Jokaiselle luentosarjalle on aikataulutettu oma lounastaukonsa. Lounas maksaa 6,80 €/henkilö, opiskelijoille 2,60 €/henkilö opiskelijakorttia vastaan.

Lue lisää ja ilmoittaudu seminaariin osoitteessa <http://asw.fi>