---
layout: post
title: "Vastaa kyselyyn someloukkauksista!"
date: 2018-04-22 19:30:00 +0200
language: fin
author: Viestintämestari
categories: muut
---
Hei!

Oletko joskus tullut loukatuksi sosiaalisessa mediassa? Someloukkauksella tarkoitetaan esimerkiksi haukkumista, uhkailua, arkaluontoisten kuvien tai videoiden levittämistä, seksuaalista ahdistelua tai identiteettivarkauksia sosiaalisessa mediassa. Etsimme nyt erilaisten someloukkausten kokeneita, yli 18-vuotiaita henkilöitä jakamaan kokemuksensa e-lomakkeella (linkki alempana) ja vastaamaan muutamaan kysymykseen aiheesta.

Tutkimus toteutetaan osana Helsingin yliopiston sosiaalipsykologian kurssia, ja tutkimustuloksia hyödynnetään Someturva-palvelun kehittämiseen. Someturva on palkittu suomalainen start up -yritys, joka kehittää ilmaista digitaalista lakipalvelua someloukkauksen kokeneille. Kurssin vastuuhenkilönä toimii yksi Someturvan perustajista, VTT Suvi Uski.

Vastaamalla kyselyyn annat arvokasta tietoa Someturvan kehittäjille ja pääset vaikuttamaan osaltasi turvallisemman sosiaalisen median kehittämiseen!

Vastaathan kyselyyn mahdollisimman nopeasti, viimeistään pe 27.4. mennessä! Kaikki vastaukset käsitellään täysin anonyymisti ja luottamuksellisesti. Kyselyyn vastaaminen kestää noin 10 minuuttia.
 
Linkki kyselyyn: <https://elomake.helsinki.fi/lomakkeet/89223/lomake.html>

Lisätietoa Someturvasta: <https://someturva.fi/>

Kysymykset ja muut yhteydenotot voi lähettää sähköpostitse osoitteeseen: elisa.tammi (at) helsinki.fi

Ystävällisin terveisin, 
Sosiaalipsykologian opiskelijat Elisa Tammi, Marjaana Hulkko, Satu Noukka, Mara Farina & Kalliopi Makri