---
layout: post
title: "Palvelurobotit teemainen After Work 10.4."
date: 2018-04-05 20:05:00 +0200
language: fin
author: Viestintämestari
categories: muut aalto
---
**Palvelurobotit teemana After Work –tilaisuudessa ti 10.4 klo 17.00 alkaen, Maarintie 8 (TUAS-talo), Otaniemi, seminaarihuone 1171-72**

Tervetuloa ensimmäiseen After Work –tilaisuuteen, joka on kaksiosainen. Tilaisuuden aluksi klo 17 – 17.45 Sähkötekniikan korkeakoulun professori Ville Kyrki kertoo palveluroboteista kaiken sen, mikä sinun tulee aiheesta tietää. Tilaisuuden voi kanssasi osallistua perheenjäseniäsi.

Robotit rynnivät uusille sovellusalueille perinteisten teollisuussovellusten ulkopuolelle. Sovellukset kuten automaattiajaminen hämärtävät robottien määritelmää. Palvelurobotiikka kattaakin laajan kirjon sovellusalueita viihteestä kirurgiaan ja logistiikasta opetukseen.

Viimeisten 15-vuoden aikana robottien kyky liikkua ympäriinsä on kypsynyt teollisen hyödynnettävyyden tasolle, minkä vuoksi suurimmassa murroksessa sovellusalueista ovat nyt liikenne ja logistiikka. Lisäksi robottien turvallisuusteknologian kehitys mahdollistaa robottien käytön ihmisten kanssa samoissa ympäristöissä. Viime aikoina teknologian aallonharjan painopiste on siirtynyt robottien kykyyn käsitellä esineitä sekä kykyyn toimia yhä jäsentymättömämmissä ympäristöissä havainnoinnin ja oppimisen kautta.

Professori Kyrki kertoo tilaisuudessa käyvänsä esimerkkien kautta läpi näitä kehityskulkuja ja  valottavansa lähitulevaisuuden mahdollisuuksia.

Professori Kyrkin mielenkiintoisen ja mukaansatempaavan esityksen jälkeen siirrymme parin sadan metrin päässä olevaan Fat Lizardiin tuopin ääreen. Tämä Otaniemen uusi ravintola sijaitsee metroaseman läntistä sisäänkäyntiä vastapäätä.

Tule mukaan ja ilmoittaudu After Workiin [tästä!](https://www.webropolsurveys.com/Answer/SurveyParticipation.aspx?SDID=Fin1505451&SID=922ccb69-7a4f-47d3-8eea-96d8347d1161&dy=775829061)